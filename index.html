<!DOCHTYPE html>
<html lang='hu'>
<head>
<link rel="stylesheet" href="style.css"/>
<meta charset='utf-8'>
<title>Zengő</title>

<body>
<div id='content'>
<h1>A Zengő hegy<a href="https://hu.wikipedia.org/wiki/Zeng%C5%91_(hegy)" ><sub>(Wikipedia)</sub></h1></a><div id='imageright'><img src='zengokilato.jpg'  title='Kilátó a Zengőn' alt='Kilátó a zengőn'><div class='kepszoveg' ><figcaption>Kilátó a Zengőn<br></figcaption></div></div>     <!-- <sub>vlami</sub> alsó indexbe teszi, img részbe az alt azonosítób a divbe a kép alá szerkeszti a szöveget, ehhez a img belül lehet rendeleni egy id azonosítót egy új divbe ahova a beirt szöveget helyezzük és a divbe kell tenni a szöveget mégegyszer <figcaption> közé</figcaption> -->
<p>A Zengő a Mecsek legmagasabb hegye. Pécstől északkeleti irányban, a Kelet-Mecsek legkevésbé bolygatott tájain fekszik, magassága 682 méter. Déli szomszédja a Hosszúhetény fölé magasodó Hármashegy. Alkotó kőzetei a permi homokkő, a jura és triász mészkő. A hegy egyben Baranya megye legmagasabb pontja is.</p>

<p>Nevének ma már ritkán használt helyi ejtésváltozata Zöngő, középkori neve Vas-hegy. A lábainál elterülő mai és egykori települések: Hosszúhetény, Kisújbánya, Pécsvárad, Pusztabánya, Püspökszentlászló, Zengővárkony, Zobákpuszta. A Zengőalja régiót települések ennél jóval szélesebb körére szokták értelmezni.</p>

<p>A hegyhez népmondák, legendák, népszokások sora kötődik. Nevét a népmonda azzal magyarázza, hogy a hegy zúgását a belsejében rekedt kincskeresők kiabálása okozza, mások szerint a hegy erdein és völgyein zenélő szél hangja lehet a név eredete.</p>

<p>A Zengő oldalán, a híres zengővárkonyi szelídgesztenyésben van <i><b>Rockenbauer Pál</b></i> természetjáró, televíziós szerkesztő sírja. Ez az ország egyik legnagyobb és leghíresebb szelídgesztenye ligeterdeje, több száz éves példányokkal.</p>

<h2>A Zengőhöz kötődő mondák</h2><div id='imageleft'><img src='marevar.jpg' title='Máré vára' width="200" height="200" alt='Máré vára'><div class='kepszoveg'><figcaption>Máré vára<br></figcaption></div></div>
<p><ul><li>Az egyik szerint a pécsváradi vár altemploma alól ősi alagút indul, ami felnyúlik egészen a Zengővárig. A néphagyomány szerint az alagút sokszor adott menedéket bujdosóknak, legutóbb az 1848-as forradalom üldözöttjeinek.</li> <li>A Zengő mondájaként ismert történet szerint minden évben egyszer, a virágvasárnapi mise idején megnyílik a hegy gyomra. A hegy felmorajlik, amit a bennrekedt kincskeresők kiabálása okoz, illetve azé a kincskereső asszonyé aki a hegy gyomrában felejtette a csecsemőjét és ettől megőrült. A monda szerint a hegynek tündére vagy szelleme is van. A morajlás után néhány napra a hagyomány szerint nagy szél, ítéletidő támad, amit csak a Püspökszentlászlón valamikor élt öreg remete harangja csillapíthat le.</li> <li>A Zengővárt Miklósvár néven is ismeri a helyi hagyomány, és hozzá valamint a közelben lévő Márévárhoz kötődik az előzőekben már leírt szomorú legenda.</li> <li>Püspökszentlászló eredetmondája szerint Szent László király egy alkalommal amikor a Mecsekben vadászott, egy völgyben lelt menedéket ahol ennek emlékére kápolnát alapított, ami köré falucska nőtt.</li></ul></p>
<h2>A Zengő hegy nevezetességei</h2>
<p><ol><li>A Fájdalmas Anya, a Zengő Szentséges Csillaga búcsújáró helye Hosszúheténytől három kilométerre, Püspökszentlászló közelében – apró kápolna Kis György faragott fehér mészkő Fájdalmas Szűz Piéta szobrával.</li> <li> A bárányles keresztje a Püspökszentlászló felőli oldalon.</li> <li>A püspökszentlászlói püspöki kastély (ahol valamikor Mindszenty Józsefet tartották fogva), arborétum és a Vácz Jenő alapította Életrendezés Háza</li> <li>A kastély fölötti Szent László-szobor (Csukás Zoltán 1903-as alkotása)</li> <li>A pusztabányai üveghuta-maradványok </li><li>A hosszúhetényi borbélymúzeum és az üvegmúzeum</li><li> A hosszúhetényi tájház</li><li> A hosszúhetényi pincefalu</li> <li>Bocz Gyula köztéri szobrai Hosszúhetényben, köztük a Hetény vezér</li> <li>Máriakép a hosszúhetényi völgyben</li> <li>A zengővárkonyi szelídgesztenyés</li> <li>A zengővárkonyi szalmamúzeum, Míves Tojás Gyűjtemény és tájház</li> <li>A Zengő-kilátó a természetes környezettel kontrasztban álló látványt nyújtó beton torony, de a tetejéről szép panoráma nyílik a Mecsekre. 1978-ban készült geodéziai mérőtoronynak. Az első kilátót ezen a helyen 1895. június 23-án avatták. Terstyánszky László közalapítványi főerdész támogatásával épült, később azonban összedőlt. A helyén 1929-ben a Földművelésügyi Minisztérium állíttatott új tornyot.</li></ol></p>

</div>
</body>
</html>